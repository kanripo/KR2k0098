# -*- mode: mandoku-view; -*-
#+TITLE: 武林梵志
#+DATE: 2015-08-24 22:45:25.814743
#+PROPERTY: ID KR2k0098
#+PROPERTY: BASEEDITION WYG    
#+PROPERTY: JUAN 卷七
<pb:KR2k0098_WYG_007-1a>¶
欽定四庫全書¶
　武林梵志巻七¶
　　　　　　　　　　　　明　吳之鯨　撰¶
　　天朝寵錫¶
　夫覆載之中浩蕩均洽帝力何有王仁無私而綸綍¶
　所及日月光華神鬼擁䕶士受一命且由泥蟠倐升¶
　層霄矧車書大同之日梵教章明禮樂刑政兼收並¶
　用而非藉簡命之隆何以宣敭休美又況歴劫兵燹¶
<pb:KR2k0098_WYG_007-1b>¶
　滄桑幾變&KR0432;王臺殿巋然獨存豪舉無所施謀駢脅¶
　莫由展力則天朝之重奕世不磨者也詳攷武林梵¶
　刹大多肇於石晉盛於吴越王父子至南宋極矣元¶
　季漸蝕入皇朝次第重建其錫賚之大者如創寳刹¶
　賜莊田賜帑金賜鏒金如來像銅迦毘羅神銅深沙¶
　神金銅羅漢像紫衣玉玦金斕袈裟水晶數珠金澡¶
　瓶費或千百計而文字翰墨之寵則蔵序偈説號諡¶
　銘讃賜額賜碑以及飛白羅扇一字一畫比於赤刀¶
<pb:KR2k0098_WYG_007-2a>¶
　天球召對禮遇之寵則命坐賜茶諏訪温諭以及御¶
　祭賜龕為存為殁不減莊嚴七寳志中所載大畧因¶
　寺以存複舉則駢枝詳列則襞積竊亦有尠見焉吴¶
　越擅魚鹽之饒建國都於斥鹵物力充牣金碧耀射¶
　多名功徳院以侈一時之盛至今著稱鼻祖斯以隆¶
　矣南宋移鼎自汴龍鳳協祥然自太宗真宗仁宗神¶
　宗咸有&KR0239;額歌頌則契嵩宗本諸公實能感之髙孝¶
　以下皆縁見聞作佛事若理宗為一寵嬪製七十二¶
<pb:KR2k0098_WYG_007-2b>¶
　殿九井十三池何異阿房宫耶惟我聖祖普賜天下¶
　叢林各有額録僧司正副督其事容光必照正明等¶
　覺始無偏無側矣成祖召有行耆宿纂脩大典預其¶
　盛者俱䝉異數以及列宗頒賚金藏葺寺鑄像所至¶
　頂禮發諸善心皆列本寺以彰隆遇不復析紀敬録¶
　皇上寵錫¶
&KR0239;賜瑞蓮觀音大士像一軸上有廣運之寳及御製讚¶
　一首惟我聖母慈以格天感斯嘉兆闕産瑞蓮加大¶
<pb:KR2k0098_WYG_007-3a>¶
　士像圖冩流傳延國福民霄壤同堅¶
萬厯二十八年䕶經藏&KR0239;&KR0239;諭杭州府淨慈寺住持及¶
　僧衆人等朕發誠心印造佛大藏經典頒施在京及¶
　天下名山寺院供奉經首䕶&KR0239;己諭其由爾住持及¶
　僧衆人等務要䖍潔供安朝夕禮誦保安眇躬康泰¶
　宫壼肅清懴已往愆尤祈無疆夀福民安國泰天下¶
　太平俾四海八方同歸仁慈善教朕成恭已無為之¶
　治道焉各宜仰體知悉欽哉故諭¶
<pb:KR2k0098_WYG_007-3b>¶
萬厯十六年皇上賜上天竺寺千佛旛二掛大士像一¶
　軸¶
　¶
　¶
　¶
　¶
　¶
　武林&KR0394;志巻七¶
